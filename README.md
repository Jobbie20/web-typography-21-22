# Procesverslag Job Heinsius

## Keuze typografie - Brenner
<details open>Ik heb gekozen voor de optie 2: Brenner. Ik wil namelijk met verschillende font families aangeven wat voor soort stem iemand heeft. Ook wil ik lettertypes dikker maken als iemand een hardere stem heeft. Met een systeemfont kun je dit ook doen, maar dan heb je minder verschillende diktes die je kunt kiezen. Ik wil dus controle hebben over hoe het font eruitziet. Dat kun je bij de eerste optie (systeemfont) niet/minder goed doen.</details>


## Ontwerpproces

<strong>Feedback moment in de klas 1</strong>
Tijdens de les heb ik feedback van de docent gekregen. Hij zei dat het implementeren van een geluidbar een goed idee kan zijn. Nu ik zeker weet dat deze toepassing op de opdracht aansluit, zal ik het verder uitwerken. Een verbeterpuntje was om de namen van de stemmen in een zin beter te onderscheiden. Ik had de namen dikgedrukt gemaakt met hetzelfde lettertype. Hierdoor is het niet zo duidelijk of het deel van de tekst is die er gezegd wordt, of dat het de naam weergeeft. Een suggestie was om labels te maken waar de namen van de stemmen op staan. Dit heb ik na de les gemaakt.

<strong>Peer feedback moment 1</strong>
Ik heb de video aan mijn ouders laten zien. Zij vonden de visuele effecten duidelijk, maar ze mistte het effect van de piep. Ik heb daarom het beeldscherm kleiner en waziger laten worden. Daarnaast vertelde ze me dat ze ook een notificatie geluid hoorde in het tweede fragment. Ik had dat nog niet opgemerkt. Ik voeg daarom een sound toe. Als die sound komt, heb ik twee alarm bellen aan de weerszijden van de iframe gezet die knipperen en van klein naar groot gaan. 

<strong>Peer feedback moment 2</strong>
Ik liet het fragment aan een vriend van mij zien. Hij gaf mij de tip om het geluid ook in tekst te omschrijven voor het geval dat iemand het niet begrijpt. Dat vond ik een hele goeie. Ik heb daarom een grote balk boven de iframe gemaakt waar bij elke sound aangegeven wordt welk geluid er te horen is. 

<strong>Feedback moment in de klas 2</strong>
Dit is het laatste feedback moment (in de les) voor de deadline. Ik had alles wat ik wilde maken af, dus ik was benieuwd naar de feedback. Het concept was goed, maar er was ruimte voor verbetering bij de uitvoering. De soundbar staat nu een beetje in de weg van de closed captions. Verder is de grote rode balk die verteld wat het geluid is dat te horen is, veel te dominant. Door deze twee dingen vallen de closed captions weg. Ik heb deze dingen opgelost door de soundbar en de geluidsindicator balk naast elkaar te zetten boven de iframe. Hierdoor is de onderscheiding tussen closed captions en indicatoren voor het geluid duidelijk. De grote rode balk is nu een vierkant blokje en de tekst erin is een veel kleiner gemaakt. Nu is de visuele hiërarchie veel beter. Verder heb ik de closed captions groter gemaakt, omdat daar nu ruimte voor over was onder de closed captions. Nu vallen de closed captions ook veel beter op. 

<strong>Peer feedback moment 3</strong>
Ik heb het eindresultaat bij een vriend van mij getest. Hij had geen opmerkingen. Ik vond het zelf ook goed gelukt.

## Concept
<details open>Toen ik hoorde dat we geluiden visueel moesten maken, dacht ik gelijk aan een soundbar. Dan kan je letterlijk zien hoe hard een geluid is zonder hem te hoeven horen. Verder vind ik dat je met typografie niet de volledige ervaring van het fragment kunt meekrijgen. Daarom gebruikte ik effecten op de achtergrond en op de iframe om de toon van de sfeer aan te geven. Dat doe ik vooral met gradients, Gifjes en filters. Er blijft toch een kans dat de kijker de effect verkeerd of überhaupt niet begrijpt. Om dat te voorkomen, heb ik een balk naast de soundbar gezet die met tekst aangeeft welk geluid er op dat moment te horen is. Het concept probeert dus op een praktische manier duidelijkheid te creëren over de geluiden terwijl het met visuele effecten ook de ervaring van het fragment vormgeeft.</details>

## Gebruik typografie
<details open>Elk versie in de font familie van Brenner heeft een ander karakter. Elke stem in het fragment geeft een ander gevoel bij de kijker. Sommige stemmen zijn zachter of juist harder, sommige hebben een rol die meer op de achtergrond is en anderen staan juist weer op de voorgrond. De eerste stem is ongevoelig en recht voor zijn raap. Hij spreekt wel op een formele toon. Daarnaast is hij degene die vragen stelt aan de hoofdpersonage, dus staat hij voor mij gevoel in een andere kamer dan de hoofdpersonage. Daardoor staat meer op de achtergrond dan de stem van de hoofdpersonage. Het font voor stem 1 is daarom Brenner Mono, omdat het een formeel lettertype is dat weinig karakter heeft (zegt waar het op staat, niet meer). De fontweight is light, dat versterkt het formele karakter goed en het zorgt ervoor dat de stem meer op de achtergrond komt te staan vergeleken stem 2.  Daarnaast is de font-style Italic, omdat de stem op de achtergrond te horen is. De tweede stem is de stem van de hoofdpersonage. Hij spreekt op de voorgrond, omdat hij het meest verstaanbaar en hard spreekt. Het beeld laat ook overhoorkamer zien, dus je zit het meest dichtbij deze stem. Hij heeft een neutrale stem en toonhoogte. Het lettertype dat ik voor hem heb gekozen is Brenner Sans, omdat het een neutraal lettertype is. De font-style is normaal, hij spreekt namelijk op de voorgrond. De fontweight is 600 (dus normale dikte), om aan te geven dat hij dichter bij de kijker zit dan stem 1. Stem 3 is een voorbijganger in de gang. Hij staat ook in het beeld, dus de stem moet op de voorgrond gezet worden.  Het is een onvriendelijke man die de hoofdpersonage uitscheldt. Daarom heb ik voor het lettertype Brenner Slab gekozen, omdat het een wat ruiger en harder karakter heeft dat past bij dit soort opmerking. De font-style is normaal, omdat hij ook op de voorgrond staat. De fontweight is ook normaal, om dezelfde reden. De vierde en laatste stem is een stem aan het einde van de eerste test verteld dat de hoofdpersonage de test heeft doorstaan. Hij zit waarschijnlijk in dezelfde kamer als stem 1, hij zit staat ook niet in het beeld. Het lettertype voor stem 4 is Brenner. Het is een neutrale lettertype die weinig karakter heeft. De stem is namelijk rustig en recht voor zijn raap. Hij klinkt wat minder streng dan stem 1. De font-style is Italic, omdat hij op de achtergrond zit. De fontweight is om dezelfde reden light (300). 

Tenslotte heb ik ervoor gekozen om elke stem één keer te introduceren. Ik heb bij de eerste zin in het fragment die een stem zegt, de naam of status van de stem vermeldt met een label erachter die rood is. Omdat de blokken boven de iframe ook rood zijn, is het duidelijk dat dit label niet de tekst is die de stemmen uitspreken, maar de naam of functie van die persoon. De reden dat ik ervoor heb gekozen om dit label alleen bij de eerste zin van elke stem te zetten, is omdat de lettertype allemaal veel van elkaar verschillen. Je kunt gelijk zien dat iemand anders aan het praten is. Ook omdat er grotendeels maar twee stemmen te horen zijn, is één introductie voor (belangrijke) stemmen genoeg. Ik heb deze labels ook rood gemaakt voor de consistentie.</details>

## Vormgeving
<details open>Ik heb de kleuren donkergrijs, wit en rood gebruikt. De achtergrond is donkergrijs, omdat de achtergrond niet moet afleiden. Alle teksten zijn in het wit zodat het contrast op de donkergrijze achtergrond ervoor zorgt dat de tekst goed leesbaar is. Ik moest door deze kleurencombinatie denken aan Netflix. Zij gebruiken ook nog rood als accent kleur. Ik vind rood niet te overheersend terwijl het wel goed opvalt. Ik vind het ook een aantrekkelijke en overzichtelijke kleurencombinatie. 

Ik heb het iframe in het midden gezet. Ik heb hem niet zo groot gemaakt, omdat ik genoeg ruimte over wilde hebben voor de balken en closed captions die erboven en eronder staan. Ik heb de closed captions onder de video gezet en niet over de video heen. Dat komt omdat wit soms niet helemaal goed leesbaar is als het op de iframe staat. Het staat daarom direct onder de iframe, zodat de closed captions nog wel ongeveer staan waar mensen verwachten dat ze staan. Ik heb de tekst ook wat groter gemaakt, zodat ik zeker weet dat de tekst prominent is. De rode kleur van de balken boven de iframe kan namelijk afleiden van de tekst, maar nu is dat niet meer zo het geval. De closed captions staan in het midden onder de iframe, omdat dat doorgaans ook zo gedaan wordt op andere platforms met ondertiteling. 

Dan kijken we naar de soundbar en het blokje met tekst ernaast dat verschijnt als er een geluid te horen is. De stemmen staan onder de iframe en de indicatoren van het geluid staan boven. Zo zijn er twee duidelijke plaatsen voor twee verschillende dingen. Hierdoor kost het minder moeite om de informatie te vinden waar je naar zoekt. De soundbar is een standaard soundbar met een rode border om aan te geven hoe hoog het geluid minimaal en  maximaal kan zijn. Ik heb de balk zelf geen achtergrondkleur gegeven, omdat dat onnodig afleidt. Rechts van de soundbar staat een balk met tekst over wat voor geluid er te horen is. Deze twee onderdelen staan naast elkaar, zodat je tegelijkertijd kunt zien wat voor geluid het is en hoe hard het staat. Deze balk heeft wel een achtergrond, omdat het belangrijk is om te zien wat voor geluid er aan het spelen is. Hij moet dus wel opvallend. De grote tekst van de closed captions vallen alsnog meer op, dus de hiërarchie blijft hierdoor overzichtelijk. Deze twee geluid indicatoren staan linksboven de iframe. Dit komt doordat de uitlijning met het einde van de iframe aantrekkelijk staat dan als deze indicatoren in het midden boven de iframe staat. Dit heb ik getest.</details>

## Visuele effecten
<details open>Er zijn veel visuele effecten gebruikt in het fragment. Voor effecten met gradients heb ik er soms voor gekozen om deze achter de iframe te plaatsen. Bijvoorbeeld bij een sirene is het logisch als de sirene van achter de iframe vandaan komt. Sound 0 klinkt voor mij als een mysterieuze hoorn die een lage vibratie heeft, daarom beweegt de iframe heen en weer. Sound 1 is een alarm. Daar past een rood flikkerend licht bij. Sound 2 is een sirene, daar denk ik weer meer aan een politie sirene. Die bestaat dus uit een flikkerend licht met blauw en rood. Sound 3 is lastig om te omschrijven. Voor mij klinkt het alsof er in het systeem van het gebouw iets verwerkt wordt. Een licht dat van links naar rechts gaat en uiteindelijk groen knippert doet mij denken aan iets dat verwerkt wordt. Dit geluid wordt een paar keer herhaald. Sound 9 is een belangrijk geluid in dit fragment. Het bestaat uit een piep die steeds harder wordt. Het is irritant om naar te luisteren, dus dat moest ook irritant vormgegeven worden. Ik heb ervoor gezorgd dat de iframe steeds kleiner wordt en steeds moeilijker te zien is door een blur filter. Daarnaast kun je op de achtergrond en ruis effect zien dat steeds prominenter wordt. De geluidbar loopt ook geleidelijk op en er wordt aangegeven dat het een piep is die steeds hoger wordt. Sound 10 is een geluid waar de muziek heel mysterieus en donker is. Ik heb de iframe weer kleiner laten worden omdat de piep nog steeds aanwezig is. Nu is alleen het mysterieuze nummer belangrijker dan de ruis, dus over de iframe en in de achtergrond heb ik een gifje gezet van rook dat in de donkerte waait. Ook flikkert het beeld van de iframe soms het mysterieuze gevoel nog beter over te brengen. Sound 11 is een notificatie piep die van de computer komt. Ik heb aan allebei de kanten van de iframe een alarm groter en kleiner laten worden zodat het opvalt dat er een alert of fout binnen is gekomen.</details>







## Bronnenlijst

<details open>

1. https://thenounproject.com/icon/speaker-10453/

2. https://tenor.com/view/white-noise-gif-24799193

3. https://gifer.com/en/DgUV

4. https://thenounproject.com/icon/alert-1173970/

</details>
